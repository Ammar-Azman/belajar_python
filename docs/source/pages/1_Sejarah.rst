=================
Sejarah
=================


Sejarah Python bermula daripada seorang lelaki kelahiran tanah Belanda bernama Guido von Rosssum. Pada usia remaja, minatnya bermula dengan bidang elektronik. Semasa di sekolah, beliau dan rakan-rakannya sering berkumpul dan berbincang di belakang kelas subjek Fizik; berdiskusi menganai cara untuk merekabentuk litar elektronik. Beliau merasakan Fizik terlalu mudah baginya sehingga adakalanya mengabaikan kelas tersebut. Namun, setelah menamatkan persekolahan dan menyambung pengajian ke universiti, beliau merasakan bidang elektronik tidak serasi dengan dirinya. Lalu beliau menyambung pengajiannya dalam bidang Matematik di University Amsterdam.

Semasa di universiti, Guido menjumpai terdapat ruang bawah tanah di bangunan tempat beliau belajar. Di situ beliau menjumpai sebuah *mainframe* (pusat penyimpanan data). Pada masa itu beliau langsung tidak mengenali apa itu komputer. Mujurlah jabatan Matermatik telah memberikan para mahasiswa Matematik peluang untuk mempelajari pengaturcaraan dan ini telah menarik minat Guido dan membuatkan beliau untuk tinggal di bawah sana dalam tempoh masa yang lama. Beliau telah mempelajari pelbagai jenis bahasa pengaturcaraan yang mungkin jika disebut pada hari ini orang sudah tidak mengenalinya. Malah disebabkan itu, beliau hampir sahaja dibuang daripada universiti kerana terlalu lama menghabiskan masa di sana yang mungkin menyebabkan beliau mengabaikan tanggungjawab lain seperti kuliah. Tipikal seorang genius!

[gambar]
Rajah: Guido Von Rossum

Pada tahun Disember 1989, beliau merasakan beliau perlu mencari satu hobi baru bagi mengisi masa lapang pada cuti Krismas pada tahun tersebut dek kerana pejabat kerja beliau tutup selama dua minggu. Gudio telah memutuskan untuk menulis satu bahasa skrip bahasa pengaturcaraan yang baharu. Projek beliau ini mempunyai pengaruh daripada projek lama beliau, bahasa pengaturcaraan ABC.

Pada tahun 1991, entah bagaimana daripada sebuah hobi untuk diisi semasa cuti Krismas, Guido telah melancarkan sebuah bahasa pengaturcaraan diberi nama Python! (nama dipilih kerana beliau menyukai sebuah rancangan televisyen bernama Monty's Python Flying Circus).

Pada tahun 1999, Guido telah mengantar satu sebuah kertas cadangan kepada DARPA (Defence Advance Research Project Agency), sebuah agensi penyelidikan dan pembangunan bagi teknologi baharu untuk digunapakai di dalam ketenteraan. Kertas cadangan itu telah dihantar beliau bagi merealisasikan impian beliau dalam menghasilkan sebuah bahasa pengaturcaran yang mempunyai ciri seperti;

1. Mudah difahami.
2. Mengikut naluri hati.
3. Sumber terbuka yang boleh digunakan oleh sesiapa sahaja dengan percuma.
4. Menggunakan bahasa Inggeris biasa sebagai medium.
5. Mampu diaplikasikan dalam tugasan harian.

Python kemudian berkembang dan berkembang daripada versi 0.9 hingga yang terkini iaitu Python 3.9.10 (pada tarikh 6/9/2021). Walaupun timbul isu dimana Python mengamalkan “backward incompatibility” apabila penambahbaikan dilakukan daripada satu versi kepada versi berikutnya, Python tetap menapak langkah ke hadapan dengan versi yang ditambah baik daripada semasa ke semasa.

Pada tahun 2019, Python telah dinobatkan oleh Github sebagai bahasa pengaturcaraan kedua terpopular selepas JavaScript. Mengikut sebuah bancian, Python juga telah menjadi 10 bahasa yang telah dipaparkan ke dalam bahagian kriteria iklan kerja. Ini sebuah pencapaian yang sangat hebat hasil daripada sebuah hobi yang akhirnya menjadi bahasa digital yang mereformasi dunia teknologi.

[gambar]
Rajah 4: Github

Python terus berevolusi apabila pengaturcara membina berbagai-bagai jenis *library* yang mempunyai matlamat tersendiri untuk digunakan pada hari ini sekaligus memberi manfaat dan kemudahan kepada komuniti pengguna Python.